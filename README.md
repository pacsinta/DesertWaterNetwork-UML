# DesertWaterNetwork-UML

A drukmákori sivatagon át bonyolult csőrendszer szállítja a vizet a hegyi forrásokból a 
sivatagon túl elterülő városok ciszternáiba. A csőrendszer egyszerű, elágazás nélküli 
csövekből és napelemmel működő pumpákból áll. Egy pumpa több csövet is összeköthet, és 
minden pumpán külön-külön állítható, hogy melyik belekötött csőből melyik másikba 
pumpáljon. A többi rákötött cső eközben el van zárva. A pumpák véletlen időközönként el 
tudnak romlani, ilyenkor megszűnik az adott pumpánál a vízáramlás.

A csőhálózatot a szerelők tartják karban. Ők javítják meg az elromlott pumpákat, ők állítják 
át a pumpákat, hogy mindig a lehető legtöbb víz tudjon áthaladni a hálózaton, és ha egy cső 
kilyukad, az ő dolguk a cső megfoltozása is. A kilyukadt csövekből a víz kifolyik, a csövek 
végén lévő pumpához már nem jut belőle.

Mivel a sivatag veszélyes hely, a szerelők csak a csöveken és a pumpákon haladhatnak. A 
pumpáknál kikerülhetik egymást, de a csöveken már nem tudnak elmenni egymás mellett.

A hálózaton élnek a nomád szabotőrök is, akik a pumpákat tudják átállítani és a csöveket 
szokták kilyukasztani. A mozgásuk ugyanúgy a csőhálózathoz kötött, mint a szerelőké.

A játékot a két csapat legalább 2-2 játékossal játssza. A szabotőrök dolga, hogy minél több 
víz folyjon el a lyukakon, a szerelők pedig azon dolgoznak, hogy minél több víz jusson a 
ciszternákba. Az a csapat nyer, amelyik a játék végére több vizet szerez.
<br>
<br>
<br>
<font size=”1”>*Bármely fent meg nem határozott vagy nem teljesen egyértelmű követelmény tetszőlegesen szabadon 
értelmezhető. Általában célszerű az egyszerűbb megoldást választani.*</font>
